# ডিজিটাল জামানায় পার্সোনাল ব্র্যান্ডিং

<figure><img src="../.gitbook/assets/image (7).png" alt=""><figcaption></figcaption></figure>

সামনের বিশ্বে টিকে থাকার জন্য কৌশল “ধাপে ধাপে বইয়ের গাইডগুলি মেনে চলে আপনার একটি শক্তিশালি ও টেকসই পারসোনাল ব্র্যান্ড গড়ে তুলে সাফল্যের দিকে এগিয়ে চলুন”

বর্তমান প্রযুক্তির যুগে ক্যারিয়ারে ইন্টারনেট ও সোশ্যাল মিডিয়ার প্রভাব যেনো সবকিছু নয়; সামনের ধাপে আমরা যে চ্যালেঞ্জের মুখে প্রবেশ করতে যাচ্ছি – তাকে লেখক দারুণভাবে “ডিজিটাল জামানা” বলে সংজ্ঞায়িত করেছেন। এই চ্যালেঞ্জের মোকাবেলায় আপনার ব্যাক্তিগত ও পেশাগত জীবনের সফলতা নির্ভর করছে- কিভাবে আপনি নিজেকে ব্র্যান্ডিং করছেন এবং সবার কাছে তুলে ধরছেন। গুগল সহ অন্যান্য সার্চ ইঞ্জিন আপনার সম্বন্ধে কি তথ্য সবাইকে দেখাচ্ছে, অনলাইনে আপনার কোন লেখাগুলি আছে, কেমন ভিডিও পোস্ট করেছেন, অনলাইনে আপনাকে নিয়ে কি আলোচনা হচ্ছে- তা দিয়েই পরিমাপ করা হচ্ছে আপনার “যোগ্যতা”। আপনি সোশ্যাল মিডিয়া ইনফ্রুয়েন্সার না হলেও, এই ডিজিটাল যুগে অন্যান্য সবার মতন আপনারও অনলাইনে আপনার পারসোনাল ব্র্যান্ডিং টা খুব জরুরী। শুধু মাত্র সোশ্যাল মিডিয়া নয়, পাশাপাশি আপনার ওয়েবসাইট, নিউজলেটার, লিংকডইন কিংবা ব্লগ – এই সবই এখন সবার জন্য গুরুত্বপূর্ণ হয়ে পড়ছে। স্মার্টফোন ছাড়া যেমন আপনি চলতে পারবেন না, অনলাইনে আপনার ভালো ব্র্যান্ডিং ছাড়া আপনি এই নতুন যুগে সফল হতে পারবেন না। এই ডিজিটাল জামানায় পিছিয়ে না থেকে – নিজেকে মেলে ধরুন, নিজের ব্র্যান্ডটি সুন্দর করে গড়ে তুলুন। কিভাবে সেই কাজটি করতে পারবেন? – তা লেখক বেশ দক্ষতার সাথে সাবলিল ও সহজ ভাষায় বুঝিয়ে দিয়েছেন। আর এসবই ধাপে ধাপে গাইডলাইন দিয়েছেন যেনো খুব সহজেই যে কেউই এই কাজগুলি করে নিজের পারসোনাল ব্র্যান্ডিং সুন্দর করে গড়ে তুলে সফল হতে পারবেন। প্রযুক্তিবিদ ও লেখক ড. মশিউর রহমান আমেরিকা, জাপান ও সিঙ্গাপুরে একজন সফল প্রযুক্তিবিদ হিসেবে গড়ে উঠতে যেয়ে নিজের পারসোনাল ব্র্যান্ডিং গড়ে তোলার দূর্লভ অভিজ্ঞতা শেয়ার করেছেন এই বইয়ে।&#x20;

সফলতা অর্জনে কিছু কৌশল অবলম্বন করতে হয়। সামনের বিশ্বে টিকে থাকার জন্য প্রযুক্তিবিদ ও লেখক ড.মশিউর রহমান যে কৌশলগুলো উল্লেখ করেছেন তা ডিজিটাল জামানায় একজনের পারসোনাল ব্রান্ডিং গড়ে তোলার ক্ষেত্রে খুবই সহায়ক হবে নিঃসন্দেহে!

[https://www.rokomari.com/book/287675/digital-zamany-personal-branding](https://www.rokomari.com/book/287675/digital-zamany-personal-branding)

\

# ডাইনামিক টুল

## কৃত্রিম বুদ্ধিমত্তা ডাইনামিকভাবে কাজ করে

এটা প্রথমে ব্যবহারকারীর থেকে নির্দেশনা নেয় এবং সেটি পরবর্তীতে তার প্রয়োজন মত ছোট ছোট অংশে রূপান্তরিত করে যাকে প্রযুক্তিবিদরা টোকেন বলে। এই টোকেনগুলিকে আমরা ছোট ছোট কাজ বা টাস্কের অংশ হিসাবে বলতে পারি। এরপর এই ছোটছোট টোকেন বা কাজগুলো তার বিভিন্ন সিস্টেমে পাঠিয়ে দেয়। আর সেই শেষের অংশগুলি কিন্তু মানুষের তৈরী করা বিভিন্ন ধরনের তথ্য ভান্ডারের সাথে সংযুক্ত থাকে। সেই তথ্যভান্ডারের মধ্যে আছে মানুষের লেখা অজস্র বই, ওয়েবসাইট, রেফারেন্স বই থেকে শুরু করে বৈজ্ঞানিক প্রবন্ধ থেকে প্রায় সব কিছুই। বর্তমানে প্রায় ৫০০ বিলিয়ন টোকেন এর তথ্য ভান্ডার দিয়ে ChatGPT কাজ করে। তবে এই সংখ্যাটি প্রতিদিনই বাড়ছে। আজ হতে কয়েক বছর পরে যখন এই প্রবন্ধটি পড়বেন, তখন নিশ্চয় এই সংখ্যাটি নেহাতই হাস্যকর ছোট বলে মনে হতে পারে। তবে বর্তমানে কৃত্রিম বুদ্ধিমত্তার ভালো আউটপুট পাবার জন্য সত্যিই অনেক তথ্য সংগ্রহ করতে হয়েছে এবং তা সত্যিই আজকের প্রযুক্তিতে বেশ আশ্চর্যের বিষয়।

## কিভাবে এই টোকেনগুলি কাজ করে?

মনে করা যাক আপনি কোন একটি দেশের জনসংখ্যার উপর তথ্য কৃত্রিম বুদ্ধিমত্তার কাছে চাচ্ছেন। সে প্রথমে এই কাজটিকে কোন দেশের সাথে সংশ্লিষ্ট সেই দেশের প্রসেসর বা সিস্টেমের কাছে পাঠিয়ে দিবে। এভাবে বিভিন্ন অংশগুলোর কাজগুলো যখন সমাপ্ত হয়ে যাবে তখন সেগুলো সে পুনরায় একত্রিত করে আপনাকে উত্তরগুলো দিবে।

আপনি কখন কি ধরনের তথ্য চাচ্ছেন বা কাজ করে নিতে চাচ্ছেন, সেই মোতাবেক কৃত্রিম বুদ্ধিমত্তার টুলগুলি কাজ করবে। কোন কাজ যদি একেবারেই নতুন হয়, যেটার কোন নির্দেশনা আগে কোথাও দেওয়া নেই সেই ক্ষেত্রে সে তার নিজের মতো করে পরীক্ষা-নিরীক্ষা করে কোন অ্যালগোরিদম দিয়ে সেটি সম্পন্ন করা সম্ভব তা নিজেই যাচাই বাছাই করবে।

যেহেতু ডাইনামিক ভাবে সে কাজটি করে সুতরাং কৃত্রিম বুদ্ধিমত্তার টুলগুলিকে আমরা ডায়নামিক টুল বলতে পারি। অর্থাৎ প্রয়োজনের সাথে সাথে সে পরিবর্তন পরিমার্জন এবং পরিবর্ধন হয়।

## কৃত্রিম বুদ্ধিমত্তার বিবর্তন ও উন্নয়ন:

বিজ্ঞানীরা কৃত্রিম বুদ্ধিমত্তার কাজগুলো র আউটপুট কেমন দিচ্ছে এবং তার গুণগতমান গুলো সবসময় পরীক্ষা-নিরীক্ষা করা হয়। সময়ের সাথে সাথে কৃত্রিম বুদ্ধিমত্তা টুলগুলোকে আরো উন্নত করে, আরো ভালো এ্যলগোরিদম সংযুক্ত করা হয় যেন তা আরো ভালো ফলাফল দিতে পারে। তাই সময়ের সাথে সাথে আপনি আরো উন্নত কৃত্রিম বুদ্ধিমত্তার টুল পাবেন। কোন একটা কৃত্রিম বুদ্ধিমত্তার যত বেশি তথ্যভাণ্ডার রয়েছে, সেটি তত বেশি ভালো কাজ করতে পারে। পাশাপাশি শুধু তথ্যভাণ্ডার থাকলেই হবে না, সেইসাথে তার ভালো কৃত্রিম বুদ্ধিমত্তার প্রসেসর প্রয়োজন হবে। তাই ভালো কৃত্রিম বুদ্ধিমত্তার জন্য এই সাথে ভালো সফটওয়্যার স্থ্যাপত্য ও প্রযুক্তি প্রয়োজন আবার সেই সাথে ভালো হার্ডওয়্যার বা প্রোসেসরও প্রয়োজন।
